# Carta oberta a les administracions públiques Catalanes i Espanyoles

La crisi sanitària, social i econòmica generada per l’actual pandèmia representa el major repte de la nostra generació. Més enllà de l’esforç sobrehumà assumit pel nostre personal sanitari i d'altres treballadors d'institucions públiques i privades, la situació actual requereix una resposta conjunta i cohesionada de totes les institucions i de la societat civil.

Creiem que el **talent innovador** i la **confiança** son dues pedres angulars per tal d'afrontar amb èxit el repte sanitari de caire immediat, així com els reptes socials i econòmics que apareixeran a mitjà i llarg termini.

El **talent innovador** del nostre país és un actiu incalculable per trobar solucions imaginatives i tècnicament avançades als problemes que anirem afrontant en l'àmbit de salut pública, econòmic i social. Alguns exemples del mateix són la [fabricació de respiradors mitjantçant dissenys lliures per a impressores 3D impulsat per empreses locals](https://www.ara.cat/economia/coronavirus-covid-19-respirador-impressio-3d_0_2421357959.html), la [manufactura de material de protecció sanitari
amb la mateixa tecnologia](https://www.lavanguardia.com/cribeo/estilo-de-vida/20200324/4882165145/decenas-voluntarios-impresoras-3d-estan-creando-protectores-ayudar-sanitarios-asturias-coronavirus.html) o el [treball de modelització epidemiològic dels nostres investigadors](http://diaridigital.urv.cat/un-model-matematic-prediu-el-risc-de-nous-contagis-per-coronavirus-a-espanya/).

D'altra banda, la **confiança** mútua entre les institucions i la ciutadania és i serà fonamental per entendre, respectar i col.laborar amb les decisions que sens dubte caldrà prendre. 

Creiem fermament que per respondre a aquesta crisi, les administracions públiques tenen **el deure i l'oportunitat de potenciar i desenvolupar aquests dos aspectes**, i demanem que:

1. Es publiquin diàriament les dades epidemiològiques als portals de dades obertes de l'administració, a un nivell de detall adequat per assegurar-ne l'explotació estadística tot i garantint la privacitat dels ciutadans, i en un format explotable per programari. Estats com [Corea del Sud](https://coronamap.site/), [Alemanya](https://npgeo-corona-npgeo-de.hub.arcgis.com/) o els [EEUU](https://covidtracking.com/) estan apostant clarament per la recollida i publicació de dades detallades de manera periòdica, cosa que facilita la innovació i promou la confiança entre la ciutadania. 

2. En cas que no existeixi, es desenvolupi un sistema de recollida i validació de dades sobre l'epidèmia que s'integri eficaçment i de manera no-intrusiva en els protocols d'actuació dels professionals sanitaris, amb la fi de garantir-ne la qualitat i el nivell de detall sense torbar el desenvolupament de la seva tasca principal.

3. En cas que no existeixi, es desenvolupi un sistema automàtic d'agregació, ofuscació i difusió de les dades recollides en els punts d'actuació (hospitals, CAPs, telèfons d'emergència, aplicacions mòvils) en un format adequat que permeti el tractament informàtic de les mateixes.

4. Es publiquin els models epidemiològics emprats per a fer les prediccions de progressió de l'epidèmia, a fi d'estimular el debat científic sobre la validesa i precisió de les mateixes.

Sóm molts els professionals en el sector tecnològic i científic preocupats per la situació actual però esperançats per la resposta cívica que ha desencadenat. Treballem plegats, societat civil, administració i tota mena d'institucions per fer front al major repte del segle i sortir-ne enfortits!
 
## Appèndix I: Especificacions de les dades a recollir i publicar

Demanem que es comencin a recollir i publicar, de forma periòdica, en la mesura de les possibilitats tècniques actuals, les següents dades:

* Nombre de tests administrats i el seu resultat, segmentats per dia, edat, sexe, comorbiditats, i població (o codi postal), així com pel tipus de test (PCR o altra)
* Nombre de símptomes reportats, segmentats per dia, edat, sexe, comorbiditats, i població (o codi postal)
* Nombre d’ingressos hospitalaris, segmentats per dia, edat, sexe, comorbiditat, per centre i per severitat
* Nombre d'altes hospitalàries, segmentats per dia, edat, sexe, comorbiditats, per centre i per severitat
* Nombre de defuncions, segmentats per dia, edat, sexe, comorbiditats, per centre i per causa de defunció
* Nombre de trucades als números d’emergència, segmentats per dia i per localitat
* Ocupació del transport públic als grans nuclis urbans, segmentat per servei i dia

Per tal de garantir el dret a la privacitat de l’individu, caldrà d’establir criteris d’ofuscació allà on el nombre d’observacions en un donat segment de sexe, gènere i localitat fós suficientment petit com per identificar-ne l’individu.

Les dades haurien de ser publicades diariàment als portals de dades obertes de l'administració, en un format consistent i adequat a l’accés programàtic de les mateixes.

## Appèndix II: Especificacions d’una aplicació centralitzada per la recollida, agregació i publicació de dades sobre l’incidència de l’epidèmia

## Apèndix III: Aspectes Ètics

Cal associar a aquestes dades un un codi ètic, **públic** i específic, amb els següents aspectes:
* Privacitat: Com es garanteix, quins criteris s'han usat? Com s'ha informat als pacients?
* Transparència: Quins és l'ús esperat d'aquestes dades? Quins usos no són legítims?
* Riscs potencials: Quins biaixos potencials hi ha a les dades? Quins mals usos potencials s'han idetificat?
* Qualitat: Com es valida la *qualitat* de les dades?
* Rendició de comptes: Quin mecanisme hi ha per corregir qualsevol error a les dades? 

[Work in progress]

